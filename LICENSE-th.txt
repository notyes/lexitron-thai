สงวนลิขสิทธิ์ พ.ศ. 2546 โดยศูนย์เทคโนโลยีอิเล็กทรอนิกส์และคอมพิวเตอร์แห่งชาติ
ข้อตกลงการอนุญาตใช้สิทธิ์ (LICENSE AGREEMENT)

ข้อตกลงการอนุญาตใช้สิทธิ์ หมายถึง ข้อตกลงทางกฎหมายระหว่างผู้ใช้และศูนย์ฯ 
กรุณาอ่านรายละเอียดของข้อตกลงนี้ก่อนเป็น "ผู้ใช้" เพื่อใช้ประโยชน์จากซอฟต์แวร์
พจนานุกรมอิเล็กทรอนิกส์นี้ สาระสำคัญของข้อตกลงการอนุญาตใช้สิทธิ์ฉบับนี้ประกอบด้วย 
ข้อความสงวนลิขสิทธิ์ (Copyright Notice) คำนิยาม (Definitions) การยอมรับข้อ
ตกลงการอนุญาตใช้สิทธิ์ (Acceptance of License Agreement) เงื่อนไขการใช้ 
(Terms of Use) และข้อสงวนสิทธิ์การรับประกัน (Disclaimer of Warranty) 

1. คำนิยาม (Definitions)
(ก) "ศูนย์ฯ" หมายถึง ศูนย์เทคโนโลยีอิเล็กทรอนิกส์และคอมพิวเตอร์แห่งชาติ 
สำนักงานพัฒนาวิทยาศาสตร์และเทคโนโลยี ภายใต้การกำกับดูแลของกระทรวงวิทยาศาสตร์และเทคโนโลยี
(ข) "พจนานุกรมเล็กซิตรอน" หรือ "LEXiTRON" หมายถึง โปรแกรมคอมพิวเตอร์
และข้อมูลพจนานุกรมอิเล็กทรอนิกส์ที่พัฒนาโดยศูนย์ฯ และให้หมายความรวมถึง
โปรแกรมคอมพิวเตอร์และข้อมูลอื่นที่ศูนย์ฯ เผยแพร่ด้วย
(ค) "บริการ" หมายถึง การเข้าถึงสาระต่างๆ ที่ปรากฏบนเครือข่ายเว็บไซต์ของศูนย์ฯ 
เครื่องมืออำนวยความสะดวก (Tools) การ Downloadโปรแกรมคอมพิวเตอร์ 
การสื่อสารและให้ข้อมูลสารสนเทศ การปรับปรุงเพิ่มเติม การเพิ่มสมรรถนะ การเพิ่มเติมลักษณะ 
การใช้งาน และ/หรือสิ่งต่างๆ ที่ทำขึ้นใหม่ตามที่ปรากฏในเว็บไซต์
(ง) "เงื่อนไขการใช้" หมายถึง ข้อความบังคับที่ระบุไว้สำหรับผู้หนึ่งผู้ใดที่ใช้ประโยชน์จากพจนานุกรมเล็กซิตรอน
(จ) "ผู้ใช้" หมายถึง ผู้ใช้ประโยชน์จากพจนานุกรมเล็กซิตรอน  เพื่อการนำไปใช้งาน   
การนำไปดัดแปลง การปรับปรุงเพิ่มเติม การเพิ่มสมรรถนะและการนำไปใช้ประโยชน์ในเชิงพาณิชย์
(ฉ) "รหัสต้นฉบับ" หมายถึง โปรแกรมคอมพิวเตอร์หรือข้อมูลต้นฉบับ (Source Code) 
ที่พัฒนาขึ้นในรูปแบบที่สามารถนำไปปรับปรุงพัฒนาต่อได้ โดยทั่วไปโปรแกรมคอมพิวเตอร์ในรูปแบบ
รหัสต้นฉบับต้องผ่านกระบวนการแปลงเป็นโปรแกรมคอมพิวเตอร์ในรูปแบบไบนารีก่อนจึงสามารถนำไปใช้ได้
(ช) "รูปแบบไบนารี" หมายถึง โปรแกรมคอมพิวเตอร์หรือข้อมูลที่ถูกแปลงให้อยู่ในรูปแบบที่คอมพิวเตอร์
หรือโปรแกรมคอมพิวเตอร์เข้าใจ (Binary Form) เพื่อทำให้นำไปใช้งานได้ทันที

2. การยอมรับข้อตกลงการอนุญาตใช้สิทธิ์
ศูนย์ฯ สงวนสิทธิ์ในการปรับปรุงแก้ไข "ข้อตกลงการอนุญาตใช้สิทธิ์" เมื่อใดก็ตามที่ศูนย์ฯ เห็นสมควรโดยไม่ต้องบอกกล่าวล่วงหน้า

3. เงื่อนไขการใช้
การเผยแพร่ต่อและการใช้พจนานุกรมเล็กซิตรอน ทั้งในรูปแบบรหัสต้นฉบับ และรูปแบบไบนารี 
ไม่ว่าจะมีการแก้ไขดัดแปลงหรือไม่ก็ตาม สามารถกระทำได้ภายใต้เงื่อนไข ดังนี้
(ก) หากต้องการเผยแพร่พจนานุกรมเล็กซิตรอนต่อไปในรูปแบบรหัสต้นฉบับ (Source Code) 
ต้องคงไว้ซึ่งข้อความสงวนลิขสิทธิ์ การยอมรับข้อตกลงการอนุญาตใช้สิทธิ์ เงื่อนไขการใช้ และข้อสงวนสิทธิ์การรับประกัน
(ข) หากต้องการเผยแพร่พจนานุกรมเล็กซิตรอนต่อไปในรูปแบบไบนารี (Binary Form)       
ต้องคัดลอกข้อความสงวนลิขสิทธิ์ การยอมรับข้อตกลงการอนุญาตใช้สิทธิ์ เงื่อนไขการใช้ 
และข้อสงวนสิทธิ์การรับประกันไว้ในเอกสาร และ/หรือสื่อที่ใช้ในการเผยแพร่ด้วย
(ค) ถ้าผู้ใช้ได้สร้างสรรค์ผลิตภัณฑ์ที่มีส่วนหนึ่งส่วนใดดัดแปลงมาจากพจนานุกรมเล็กซิตรอน 
และนำไปเผยแพร่ต่อไป ผู้ใช้ต้องแสดงข้อความให้ปรากฏในผลิตภัณฑ์นั้น ดังนี้
"ผลิตภัณฑ์นี้สร้างสรรค์ขึ้นโดยดัดแปลงมาจากพจนานุกรมเล็กซิตรอนซึ่งพัฒนาโดย
ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (http://www.nectec.or.th)" 
(ง) ผลิตภัณฑ์ที่สร้างสรรค์ขึ้นโดยมีส่วนหนึ่งส่วนใดดัดแปลงมาจากพจนานุกรมเล็กซิตรอน 
ต้องไม่ใช้ชื่อภาษาไทยว่า "เล็กซิตรอน" หรือชื่อภาษาอังกฤษ "LEXiTRON" และ/หรือนำชื่อภาษาไทย
และ/หรือภาษาอังกฤษดังกล่าวไปเป็นส่วนหนึ่งของชื่อ เว้นแต่จะได้รับอนุญาตเป็นลายลักษณ์อักษรจากศูนย์ฯ ก่อน
(จ) ผู้ใช้ต้องไม่นำพจนานุกรมเล็กซิตรอนไปใช้ในทางที่น่าจะก่อให้เกิดความเสียหายแก่ศูนย์ฯ 
หรือบุคคลภายนอก ศูนย์ฯ สงวนสิทธิ์ในการเรียกร้องค่าสินไหมทดแทน ค่าทนายความ 
ค่าธรรมเนียมในการดำเนินคดีและบังคับคดี และค่าใช้จ่ายต่างๆ ที่เกิดขึ้นจากการกระทำของผู้ใช้เช่นว่านั้น
(ฉ) ห้ามกล่าวอ้างชื่อศูนย์ฯ/สำนักงานพัฒนาวิทยาศาสตร์และเทคโนโลยีแห่งชาติ (สวทช.) 
และชื่อผู้สนับสนุนของศูนย์ฯ ในการรับรองหรือประชาสัมพันธ์ผลิตภัณฑ์ที่สร้างสรรค์ขึ้น
โดยอาศัยพจนานุกรมเล็กซิตรอนเป็นส่วนประกอบ เว้นแต่จะได้รับอนุญาตเป็นลายลักษณ์อักษรจากศูนย์ฯ ก่อน

4. ข้อสงวนสิทธิ์การรับประกัน
พจนานุกรมเล็กซิตรอน ข้อมูล สาระ สื่อ หรือผลิตภัณฑ์ทั้งหมดที่ศูนย์ฯ ได้ให้บริการหรือเผยแพร่ 
ถือเป็นงานอันมีลิขสิทธิ์ของศูนย์ฯ ทั้งนี้ พจนานุกรมเล็กซิตรอน ข้อมูล สาระ สื่อ หรือผลิตภัณฑ์ที่ศูนย์ฯ 
หรือผู้สนับสนุนจัดให้บริการหรือเผยแพร่นั้น จะเป็นไปตามรูปแบบที่ปรากฏอยู่ (AS IS) 
และรูปแบบที่จัดให้ใช้ประโยชน์ (AS AVAILABLE)   ดังนั้นศูนย์ฯ ขอสงวนสิทธิ์ทั้ง
โดยชัดเจนและโดยปริยาย และไม่จำกัดเฉพาะกรณีที่ระบุไว้ ในการไม่รับประกันผลประโยชน์
ในทางการค้าหรือความเหมาะสมกับวัตถุประสงค์การใช้งาน ไม่ว่ากรณีใดๆ ศูนย์ฯ หรือผู้สนับสนุน
จะไม่รับผิดชอบ ไม่ว่าโดยตรงหรือโดยอ้อม ในค่าเสียหายอันเนื่องมาจากการผิดสัญญา 
ค่าเสียหายจำเพาะ ค่าเสียหายตามความเป็นจริง หรือความเสียหายต่อเนื่อง และไม่จำกัดเฉพาะ
การจัดหาของหรือบริการแทน การสูญเสียประโยชน์ในการใช้ข้อมูล การสูญเสียผลประโยชน
หรือธุรกิจหยุดชะงัก ไม่ว่าจะเป็นเหตุโดยทฤษฎีของความรับผิดในเรื่องสัญญา ความรับผิดโดยเด็ดขาด 
หรือละเมิด (รวมถึงความประมาทเลินเล่อหรือประการอื่น)  ซึ่งเกิดขึ้นจากการใช้พจนานุกรม
เล็กซิตรอน ข้อมูล สาระ สื่อ หรือผลิตภัณฑ์นั้น   ไม่ว่าจะมีการแนะนำถึงความเป็นไปได้ในการ
เกิดความเสียหายเช่นว่านั้นไว้แล้วหรือไม่ก็ตาม


